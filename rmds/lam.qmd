# Lam

## Lammekølle

Vi spiser ikke meget lam. Men til påske skal det være. Opskriften er oprindeligt fundet i Weekendavisen, men justeret undervejs – så jeg kan dårligt huske hvordan den oprindeligt var.

* 1 udbenet lammekølle
* 200 g gedeost
* 3 fed hvidløg
* 2 kviste rosmarin
* 20 tørrede abrikoser
* Kartofler – et par kilo
* En halv liter grøntsagsbouillon
* Salt og peber

Rosmarin – hakket, hvidløg – hakkede og abrikoserne – hakkede, blandes med osten.

Lammekøllen stoppes med mixet. Der er ikke plads til det hele – no worries.

Køllen snøres med bomuldstråd.

Kartoflerne skrælles eller skrubbes, skæres i både og fordeles i en bradepande. 

Resten af oste-blandingen fordeles blandt dem. Køllen placeres på en rist over kartoflerne, og hele herligheden får ca. 1½ time i ovnen ved 175 grader. 

Kernetemperaturen (i kødet – ikke i fyldet!) skal lande på ca. 60 grader. Rør gerne rundt i kartoflerne undervejs.

Bønner eller bønnesalat går godt hertil – det knækker lige den fede smag fra lammet og osten.

## Abrikoslam 
Skal nok konsolideres med ovenstående...

Vi spiser for lidt lam. Men vi får det hver påske. Og det der pladder "det smager af uld". Nej det gør ej. Du har engang hørt at det
smager af uld. Du hørte det fra dine bedsteforældre der ikke var født med en guldske i røven. Og derfor fik lam der var blevet lidt for gamle. Både at de var for gamle da de blev slagtet, og at kødet fik lov at at ligge for varmt for længe og fedtet derfor harskede. I dag får du lammekølle fra bittesmå babylam hvis små ben er blevet smidt på frost sekunder efter de blev skåret af. Lam smager fint, bare tilbedred det ordenligt.

Og jeg har en fast opskrift, der tages i brug hver gang. Den startede som en opskrift fra Weekendavisen. Men nu køres den på gehør. Så.. Nej, så fast er den heller ikke.

- En lammekølle
- 2 kg kartofler
- to gederuller. Eller fire hvis du godt kan lide ged. Og en gede rulle er her en gedeost.
- 4 fed hvidløg
* en pose tørrede abrikoser
* En sjat grøntsagsfond
* Persille. Et bundt. Sådan ca.
* Salt, peber


De fleste af ingredienserne.

Lammekøllen udbenes. Eller også køber man den udbenet. Det vil jeg foreslå... Det er lidt besværligt. På den anden side. Det hele fyldes og snøres godt ind, så det gør ikek noget at det ikke ser så pænt ud. Knub dyret grundigt med salt.

Inden kan du med fordel have hakket abrikoser og hvidløg. De røres op med en gederulle eller 1½, salt og peber og stoppes ind i kræet. Snør godt sammen. Det behøver ikke se pænt ud.

Hvis du er heldig var der nogen der hjalp med at skrælle kartofler mens du kæmpede for at få benet ud af dyret. Ellers kan det også med fordel gøres i god tid inden. Kartoflerne skæres ud i relativt tykke skiver. Sådan lidt under en centimeters penge.

Kartoffelskiverne fordeles i en bradepande, med resten af gedeosten, og hakket persille, og overhældes med en sjat grøntsagsfond. Dyret placeres på en rist over bradepanden, og hele baduljen kommer i ovnen ved 160 grader i 1½ til to timer. Kernetemperaturen skal lande et sted mellem 60 og 70 grader. Ved 60 grader er kødet stadig lidt rosa. Det kan jeg godt lide. Brug stegetermometer, og sørg for at det placeres i kødet, ikke i fyldet! Rod gerne rundt i kartoflerne et par gange undervejs. Jo mere snaskede de bliver jo bedre!

Når dyret er færdig er kartofler forhåbentlig også. Ellers taget du det ud og lader det hvile under staniol til kartoflerne er møre.



Det færdige dyr!

![](../images/lam1.jpg)
![](../images/lam2.jpg)

Stegesnoren pilles af, og der skæres skiver af køllen. Server dyret oven på kartoflerne. Man kan godt give en gang bønner eller lidt salat til.
