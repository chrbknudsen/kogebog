# Rester

Vi skal af med resterne

## Standardmåder

* Standard pastabix - Se under pastaretterne
* Bixemad


## Gratin

Dette er basisopskriften. Den skal bruges til at skaffe os af med rester.


- 100 g smør
- 150 g mel
- 3 dl grøntsagsbouillon
- 3 dl sødmælk
- 8 æg
- salt, peber, rasp

mindst 50 gram rester, men den kan sagtens trække en del mere.
Skær resterne i mindre stykker

Smelt smør, rør sammen med mel. Lav grundlæggende en opbagt
sovs med væsken.
Del æggene, tag gryden af varmen, og rør blommerne i,.

Pisk hviderne stive, vend halvdelen i gryden sammen med fyldet.

Vend resten af hviderne i. Smør et fad/skål 
og drys med rasp. drys rasp over gratinen, bag nederst i ovnen
ved 175 grader i ca. 1 time. Server med smeltet smør.

## Kartoffelmosfrikadeller

Eller - det har intet med frikadeller at gøre, frikadeller skal laves af de dele af svinet der er så ringe, at vi ikke kan sælge det til englænderne, ellers er det ikke frikadeller.

- 500 gram kartoffelmos
- 1 revet løg
- 1 æg
- 3-4 spsk mælk
- 2-3 spsk hvedemel
- 4-5 spsk rasp
- salt og peber

Alt røres sammen, massen formes til frikadelle-formatet, og steges 2-3 minutter på hver side i rigeligt smør, til de er gyldne. Læg dem til afdrypning på køkkenrulle. Server som tilbehør.