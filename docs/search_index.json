[["lidt-mere-teoretisk.html", "Chapter 15 Lidt mere teoretisk 15.1 Svampe", " Chapter 15 Lidt mere teoretisk 15.1 Svampe Alle svampe har et højt indhold af frie aminosyrer, især den særligt vigtige glutaminsyre. Når den nedbrydes under tilberedningen, får vi en naturlig udgave af mononatriumglutamat, der er en af de store smagsgivere, fordi det er koncentreret umamisamg, der både giver en særlig mundfylde og forstærker de andre grundsmage. Umamismagen får vi i høj grad fra tilberedt kød, så når vi skal finde på smagfulde alternativer, er svampe et af de bedste bud. Nyere forskning har vist, at glutamats rige smag mere end fordobles, hvis det kobles med bestemte nukleinsyrer, og minsandten om ikke netop tørrede svampe har et ekstra højt inhold af nukleinsyren guanylat, der giver fuld knald på umamismagen. Det kan man udnytte, hvis man vil lave en svampefond, der går så fremragende til klassisk europæiske såvel som asiatiske køkkener. … Svampe er jo ikke grøntsager, men en helt særegen livsform med særligt stærke cellevægge. Svampes cellevægge indeholder kitin, der ikke opløses i vand, modsat fiberstoffet pektin, der indes i mange plantecellevægge. Derfor bevarer svampene en tyggefasthed, som grøntsager ikke gør ved tilberedning, og derfor minder de meget mere om kød, når de tilberedes, både i smag og tekstur. Jo tørrere jordbund kultiverede svampe dyrkes på, jo kraftigere smag og fastere struktur får de. Blandt de mest almindelige spisesvampe finder vi mange forskellige gastronomiske bidrag, der først og fremmest er knyttet til duftstofferne. Mange svampe indeholder duftstoffet octenol, der giver de karakteristiske skovbundsnoter, men derfra kan de enkelte svampe så skille sig ud med noter af mandel, kanel, peber, hvidløg, grannåle, karamel og skaldyr. De fleste svampes aromastoffer intensiveres ved tørring. En svamp indeholder gennemsnitligt 80% vand. Det vand skal reducere, og det sker ofte bedst ved, at de tilfører moderat varme i længere tid - gerne tørstegning, så vandet kan fordampe. Når så aminosyrer, nukleinsyrer og aromastoffer er aktiveret kemisk, og vandet delvist fordampet, så skruer de op for varmen og tilsætter fedstof af god smag og kvalitet, da svampene vil optage dette, og tage smagen med herfra. Generelt er møre svampe mest smags- og duftgivende, lige bortset fra trøflerne, hvor det er den hvide tøffel, der er kraftigst i duftstoffer, mens den sorte sommertrøffel er kraftigst i smag. Blandt de mørkere svampe i tørret udgave, der bvidrager med mest umami, er det karl johan, morkler, shitake og matsutake, der vægter højt. Da friske stegte svampe optager smagen af det de bliver stegt med, kan man let få helt almindelige champignoner til at smage af meget mere, hvis de steges med udblødte tørrede karljohansvampe eller andre intense umamigivere. da det er duftsofferne, der især bidrager med svampens karakteristika, gælder det om at fastholde alle nuancer så godt som muligt. Mange af disse duftstoffer kan kun registreres gennem næsen, men ikke gennem mundhulens bagvej, når vi tygger svampen. Derfor kan smagen af visse svampe såsom de ekstremt dyre trøfler virke skuffende, hvis ikke vii har bundet nogle af disse flygtige stoffer i fedt. Da trøflerne ikke tåler varmen særlig godt, så tilføres fedstoffer bedst i form af spejlæg eller pasta med smør, som trøflerne så høvles over. De fleste andre svampe har ikke kun sensorisk, men også toksikologisk bedst af at blive varmebehandlet og tilført gode fedtstoffer for at fastholde de flygtige duftstoffer. Det gælder også de ret dyre morkler, men også hele kantarelfamilien. Med et stigende antal gode dyrkede spisesvampe, der ud over champignoner omfatter østershatte, kejserhatte og bøgehatte, kan de let kombinere de sjældnere vilde svampe med de kraftige smagsnoter med de mildere dyrkede svampe, der nemt optager smagen af de vilde og ofte tilbyder en god struktur i retten. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
