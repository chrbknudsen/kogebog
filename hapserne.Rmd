# Hapsere, tapas med videre.


## Toskanske bønner

Jeg har aldrig forstået hvorfor de der hvide bønner skulle kunne bruges til 
andet end at kaste efter folk. 

Indtil vi fik en anretning på en restaurant i Firenze vi havde fundet i en 
reklametryksag fra et dækfirma.

Fagioli all’uccelletto

* 600 gram hvide bønner (helt oprindeligt - cannellini)
* olivenolie
* lidt salvie blade
* to fed hvidløg
* 2 spsk tomat pure
* 4 ferske svinepølser (og her dur det altså ikke med grillpølser...)
* salt og peber

Bønnerne skal ligge i blød. Og så skal de koges. Gerne i noget bouillon.

Så varmer vi et par spiseskeer olie op på en pande med hvidløget - 
bare lad skindet være på dem, og knus dem med hånden - og salvien

Når olien har taget smag af hvidløget, og salvien er blevet sprød, 
hælder vi bønnerne op i panden, sammen med en god sjat af deres kogevand.
Tilføjer tomatpastaen, rører rundt og koger ved lav temperatur. Lad dem
simre i 20 minutter, pil pølserne ud af deres skind, og smid dem i. Lad det yderligere
simre til pølserne er færdige. Server med brød.
https://www.visittuscany.com/en/recipes/fagioli-alluccelletto-tuscan-style-beans-recipe/1111